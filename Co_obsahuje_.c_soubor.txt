*** Doporučený obsah .c souboru ***

Dokumentační část:

1. jméno souboru a verze
2. stručný popis modulu
3. jméno autora a datum

Všechny potřebné #include

1. pouze soubory .h 'nikdy soubory .c' - využíváme výhod odděleného překladu
2. nejdříve systémové soubory .h - #include <...>
3. pak vlastní .h soubory - #include "..."

Deklarace extern objektů

1. pouze v tom případě, že nejsou v příslušném .h souboru spolupracujího modulu , čemuž dáváme zásadně přednost

Definice globálních proměnných 

1. jsou to proměnné (definované vně funkcí), které mají být sdíleny jinými moduly. Jejich deklarace označené jako extern vkládáme do příslušného .h souboru
2. počet takto sdílených proměnných se snažíme omezit na co nejmenší míru

Lokální #define 

1. definice symbolických konstant a maker s parametry použitých pouze v tomto modulu
2. pokud by byly velmi rozsáhlé (desítky řádek), lze je umístit do speciálního .h souboru - jen pro zvýšení přehlednosti

Definice lokálních typů

1. pro definici nového typu se zásadně používá operátor typedef
2. pokud by byly velmi rozsáhlé, lze je umístit do speciálního .h souboru, podobně jako předchozí definice symbolických konstant

Definice statických globálních proměnných 

1. jsou to globální proměnné využívané více funkcemi výhradně tohoto modulu. Aby nebyly viditelné i v jiných modulech, mají modifikátor static 
2. počet takto sdílených promenných se snažíme omezit na co nejmenší míru

Úplné funkční prototypy lokálních funkcí

Funkce main()

1. uvádí se samozřejmě pouze v případě, že v daném modulu existuje

Definice globálních funkcí

1. jsou to funkce, které mohou být volány i z jiných modulů
2. jejich úplné funknčí prototypy jsou uloženy v příslušném .h souboru

Definice lokálních funkcí

1. jsou to funkce, které mohou být volány pouze v tomto modulu. Aby nebyly viditelné mimo modul, mají modifikátor static
2. jejich úplné funkční prototypy jsou uloženy v tomto .c souboru